Протягом останніх двох місяців серйозно впала довіра до всіх органів влади в Україні. Більш за все постраждав авторитет прем'єра Віктора Ющенка і президента Леоніда Кучми.
Як свідчать дані соцопитування, проведеного Українським центром економічних і політичних досліджень (УЦЕПД), підтримка громадянами всіх органів влади й окремих політиків знизилася.

На першому місці за рівнем довіри як і раніше залишається не президент, а прем'єр, повідомив агентству "Інтерфакс-Україна" директор політико-правових програм УЦЕПД Ігор Жданов.
Вікторові Ющенку все ще довіряють 22% опитаних. У квітні таких було 30,5%.
Президент поступаэться прем'єру майже на 5%, його дії цілком підтримують 17,2% респондентів, у квітні - 22,6%.

Як і раніше, досить низький рівень довіри уряду, якому зараз довіряє лише кожен десятий українець - 10,3%, але і у квітні уряду не дуже довіряли -13,5%.

Традиційно найнижчий рейтинг з органів влади в Україні у Верховної Ради. У травні про повну підтримку її дій заявили лише 7,2% опитаних, а в квітні - 8,3%. Не дивно, тому що державні ЗМІ ледве не половину часу новин відводять негативним прикладам з життя депутатів, а те, що законодавці майже всі злодії і пішли в парламент тільки за депутатською недоторканністю повторює в країні кожен, починаючи з президента.

Рівень довіри населення до влади.
1 - Віктор Ющенко, 2 - Леонід Кучма, 3 - Уряд, 4 - Верховна Рада.



- на початку червня,



- у квітні.

"Ці дані свідчать про те, що реального поліпшення соціально-економічної ситуації в країні не відбулося, принаймні, рядові громадяни цього не відчули", - робить висновок Жданов. Рівень підтримки органів влади громадянами і надалі буде знижуватися, якщо рішучими діями не вдасться переломити ситуацію на краще, вважають експерти.

З 26 травня по 4 червня цього року експерти центру опитали 2005 жителів України старше 18 років у всіх регіонах країни.

true
