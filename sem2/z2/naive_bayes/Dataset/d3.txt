Українське інформаційне поле знищене, скалічене. Мій прихід до Держкомітету з інформації - спроба розібратися в ситуації і, за можливості, щось змінити."

Так боязко схарактеризував свою роль глава зазначеного комітету Іван Драч в інтерв'ю російській газеті "Независимая газета", не дивлячись на те, що займає цю посаду вже майже пів-року. Тим не менше, ситуацію в російсько-українських стосунків урядовець характеризує доволі гостро.

"Сьогодні в "загоні" українська мова, українська духовність, українська культура", - заявив Іван Драч. Та ситуація з державною мовою, яка склалася сьогодні в Україні, на його думку є просто парадоксальною. У більшості газетних видань, телефільмів, радіо- та телемовленя в Україні використовується саме російська мова. "Про українську книгу нічого й казати," - бідкається Драч, "Україна вже дожила до того, що випускає протягом року одну книгу на трьох".

Іван Драч категорично спростовує твердження про те, що він вирішує гуманітарні проблеми, пов'язані з російською мовою, адміністративним шляхом, не створюючи об'єктивних умов для того, аби українська мова стала мовою більшості громадян України. Власне таке враження, за словами журналіста, склалося про Івана Драча у Москві, зокрема серед політичної еліти. "Наведіть хоча би один факт! - обурено відповідає Драч, - Міф про те, що Іван Драч - ніби-то противник цивілізованого розвитку російської мови в Україні, не має під собою основи. Всього лише спроба захистити українську мову та культуру у власній країні викликала невдоволення Міністерства закордонних справ Росії".

І журналіст "Независимой" знову йде у наступ: "Культурні стосунки між нашими країнами зведені до мінімуму, Дні української культури в Москві проходили лише один раз …" "Зате Дні Російської культури у Києві відбуваються постійно. Погляньте, масова російська культура заполонила все - телеекрани, концертні майданчики, російські аудіо- та відеокасети п продаються у кожному пішоходному переході, російські поп-зірки прописані в українській столиці постійно." - відповідає Драч. На його думку, влада повинна підтримувати власних творців принаймні морально.

Але, не дивлячись на такі проукраїнські настрої, Драч щодо українців як до реаніматорів культури особливих надій не плекає. Він вважає, що "першими на українській говоритимуть євреї, оскільки вони швидко адаптуються до місцевих умов, потім - росіяни, аби сприяти розвитку української духовності та культури, а вже потім - "заскорузлі малороси", які не знають толком, до кого вони належать".

У відповідь на пасаж журналіста про те, що в Україні новою Росією лякають дітей, Драч заявив, що згідний з політологом Бжезінським, який стверджує, що Росія та Україна повинні йти синхронно, крок за кроком назустріч європейським цінностям. Інакше країни приречені на антагонізм, на взаємне знищення.
true
