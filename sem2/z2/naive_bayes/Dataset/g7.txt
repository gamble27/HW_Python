Україна знову отримала право голосу в Генеральній Асамблеї Організації Об'єднаних Націй. Для цього державі довелося погасити борг перед цією організацією в сумі $15,035 млн. З січня 2000 року Україна була позбавлена права голосу в зв'язку "зі значною заборгованістю перед цією організацією".

7 червня Україна зробила внесок, необхідний для відновлення права голосу в Генасамблею, повідомляє "Інтерфакс-Україна", з посиланням на інформацію від представництва України в ООН. У повідомленні представництва зазначається, що цей внесок дозволив ліквідувати борг України в регулярному бюджеті ООН, бюджетах міжнародних трибуналів для Руанди і колишньої Югославії, а також дев'яти миротворчих операцій, зокрема, нових місій в Косово, Східному Тіморі та Сьєрра-Леоне. "Цей крок України, зроблений в умовах складного внутрішньоекономічного стану нашої держави, високо оцінюється членами цієї всесвітньої організації", - йдеться у повідомленні.

Між тим, 30 травня постійний представник України в ООН Володимир Єльченко звернувся до української діаспори у США з проханням зробити внесок для роботи представництва у спеціальний фонд підтримки. Поки що не відомо, скільки грошей зібрано у цей фонд, але, ймовірно, гроші не малі, оскільки проблему все ж вирішили.

Доречі, Україна мала найбільшу заборгованість перед ООН. Більшість держав-боржників мають борги на суму від $17 тис. (Гаїті) до $2,5 млн. (Молдавія).
false
