Довгоочікуваний, але такий короткий візит американського президента розпочався. В аеропорту "Бориспіль" Клінтона зустрічали міністр закордонних справ Борис Тарасюк, міський голова Києва Олександр Омельченко, посли України в США та США в Україні Костянтин Грищенко та Стівен Пайфер, а також дівчата з хлібом і сіллю. Президент за протоколом подібних переговорів не повинен зустрічати гостя в аеропорту. Він чекає на Біла Клінтона в Маріїнському палаці.

Делегацію супроводжує група зі 150 журналістів. А напередодні прибуття американського президента до України прилетіла група підтримки. До речі всі публічні заходи Клінтона готує його команда, зокрема виступ на Михайлівській площі. Пересуватися Києвом Клінот буде на чорному кадилаці, який за інформацією "Інтерфакс-Україна" привезли з Америки.

В Києві Біл Клінотн перебуватиме близько 6 годин. О 18.10 "історична" промова Біла Клінтона на Михайлівській площі. До цього серйозно готувались заздалегідь. Близько 2 тисяч правоохоронців в цивільному чергували на площі з ранку. О 12 години всіхї присутніх розігнали для перевірки території на наявність вибухівки. Споруджено величезну трибуну вкриту жовто-синьою тканиною. Таким же великим прапором "оформлена" будівля Міністрерства закордонних справ України.
false
