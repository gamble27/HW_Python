Міжнародні організації не підтверджують взаємозв'язку між захворюваністю раком і аварією на Чорнобильській АЕС. Це означає, що катастрофа на ЧАЕС завдала меншої шкоди, ніж вважалося дотепер. Таку стримано-оптимістичну заяву зробило Міжнародне Агентство з Атомної Енергії (МАГАТЕ), з посиланням на дані, отримані Організацією Об'єднаних Націй, повідомляє ВВС.

У заяві МАГАТЕ вказується, що раком щитовидної залози захворіли тисяча вісімсот дітей, і очікуються нові випадки захворювання. "Однак, немає інших наукових доказів того, що збільшилося загальне число захворювань раком. Немає і свідчень того, що ріст рівня радіації викликав зростання смертності.", зазначається у заяві.

Відповідно до офіційної статистики, під час і відразу після вибуху від надлишкової радіації помер 31 чоловік.

Фахівці побоювалися, що підвищений рівень радіації призведе до тисяч випадків захворювання раком. Але в заяві МАГАТЕ наводяться висновки Комітету ООН з наслідків радіації, згідно з яким "за 14 років після Чорнобильської катастрофи, в нас немає свідчень масових порушень здоров'я, пов'язаних з радіацією".

Вважається, що рак щитовидки був викликаний радіоактивним йодом - одним з найстрашніших джерел радіації, що утворюються при подібних катастрофах і загрожує в першу чергу дітям. Йод, що міститься, зокрема, у молоці, накопичується у щитовидній залозі. Діти п'ють багато молока, при цьому щитовидні залози в них менш розвинуті. Тому діти в зоні, що постраждала в результаті Чорнобильської аварії, одержали дозу радіації приблизно в три рази більшу, ніж дорослі.

Реальні дані про масштаби Чорнобильської трагедії давно є предметом суперечки, вважають аналитики ВВС. Відповідно до організації, що представляє учасників рятувальної операції, наслідки вибуху привели до загибелі 15 тисяч чоловік. А за оцінками Міністерства охорони здоров'я України, у результаті Чорнобиля постраждало біля трьох з половиною мільйонів чоловік. Більш третини з них - діти.

Разом з тим, недавнє дослідження свідчить, що надзвичайно високий рівень радіації зберігається в деяких районах Північної Європи. Ще протягом 50 років там збережуться обмеження на використання деяких продуктів.

false
