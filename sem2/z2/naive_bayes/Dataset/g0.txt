Депутати більше не будуть займатися розслідуванням таких справ, як операції Нацбанку України з кредитами Міжнародного валютного фонду, гучна приватизація Миколаївського глиноземного заводу, валютні рахунки Олександра Волкова за кордоном.

За припинення діяльності 22-ох тимчасових слідчих і спеціальних комісій українського парламенту з 27-ми в четвер проголосували 228 депутатів, передає "Інтерфакс-Україна". Крім вже перерахованих, припинили роботу тимчасові слідчі комісії з перевірки фактів порушення прав українських акціонерів "ОАО Миколаївцемент", з перевірки незаконної торгівлі зброєю і військовим майном, їх передачі в інші країни у 1991-1998 роках.

Верховна Рада вдруге не підтримала проект за інформацією тимчасової слідчої комісії Кендзьора, яка займалася діяльністю колишнього спікера парламенту. Олександра Ткаченка. Разом з тим, законодавці не набралися рішучості припинити роботу цієї комісії.

Питання про припинення роботи низки слідчих комісій внесли представники ряду правоцентристських фракцій, тобто представники горезвісної більшості. Голова комісії з розслідування діяльності НБУ Віктор Суслов раніше повідомляв про протидію роботі комісії з боку окремих депутатів.

Нагадаємо, Леонід Кучма в свій час заборонив органам виконавчої влади надавати слідчим структурам ВР інформацію. Тоді міністр внутрішніх справ Юрій Кравченко відмовився співпрацювати з законодавцями, пояснивши, що глава МВС - не "довідкове бюро" для депутатів.

"Зеркало недели", аналізуючи результати діяльності депутатів-слідчих, робить кілька висновків.

По-перше, як правило, комісії ВР виконують чітке політичне замовлення. Їх звіти "приурочені" до конкретних подій: парламентських або президентських виборів, дискредитації прем'єр-міністра, або, як в нещодавньому випадку, екс-спікера парламенту.

По-друге, майже вся інформація, зібрана "слідчими", ігнорується структурами виконавчої влади, в тому числі і правоохоронними органами. У зв'язку з цим газета згадує ретельно підготовлений звіт Григорія Омельченко про незаконне відкриття високопоставленими особами рахунків в іноземних банках… Існує і вже оголошений відповідний список, навіть з посиланням на деякі номери рахунків. А толку? "Вказані особи" продовжують успішно збирати плоди трудів своїх.

"Зеркало недели" робить висновок, що "основним результатом діяльності численних парламентських слідчих була підтримка своєрідного "тонусу" у відносинах виконавчої і законодавчої гілок влади. З їх допомогою "легалізовувалася" інформація, що компроментувала високопоставлених осіб, і потім використовувалася для багаторівневих комбінацій. Загалом, "менти" з депутатськими значками виконували роль "санітарів лісу".

Після утворення конструктивної більшості ситуація дещо змінилася. До складу нових структур стали включатися тільки представники більшості, що і призвело до таких "перекручень", як звіт комісії Кендзьора.

За даними газети, варто очікувати різкого зниження рівня опозиційності "слідчих" органам виконавчої влади і легалізації компроматів виключно для міжкланових розборок. За сучасного способу формування комісій вони вже не служать елементом (нехай і незначним) системи стримувань між гілками влади.
true
